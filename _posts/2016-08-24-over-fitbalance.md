---
datePublished: '2016-08-31T09:00:26.347Z'
sourcePath: _posts/2016-08-24-over-fitbalance.md
author: []
via: {}
dateModified: '2016-08-31T09:00:25.813Z'
title: Over FitBalance
publisher: {}
description: >-
  Ruim 15 jaar geleden besloot ik te gaan werken als massagetherapeut, naast
  mijn werk als IC-verpleegkundige. Ik was altijd al erg geïnteresseerd in
  fysiotherapie en massagetherapie en wilde mezelf graag breder ontwikkelen. Ik
  wilde mensen ook op een andere manier ondersteunen dan ‘aan het bed’, als ze
  erg ziek zijn en volledig afhankelijk zijn van zorg. In mijn massage- en
  coachingpraktijk help ik juist mijn cliënten zichzelf te herstellen, hun eigen
  kracht terug te vinden en geef ik preventieve zorg. Deze afwisseling in mijn
  werk vind ik nog elke dag een verrijking.
starred: false
inFeed: true
hasPage: false
inNav: false
_type: MediaObject

---
![](https://the-grid-user-content.s3-us-west-2.amazonaws.com/a5a9ddb9-dd71-43b8-bd45-ab5d1c9129eb.png)

## **Over FitBalance**

Ruim 15 jaar geleden besloot ik te gaan werken als massagetherapeut, naast mijn werk als IC-verpleegkundige. Ik was altijd al erg geïnteresseerd in fysiotherapie en massagetherapie en wilde mezelf graag breder ontwikkelen. Ik wilde mensen ook op een andere manier ondersteunen dan 'aan het bed', als ze erg ziek zijn en volledig afhankelijk zijn van zorg. In mijn massage- en coachingpraktijk help ik juist mijn cliënten zichzelf te herstellen, hun eigen kracht terug te vinden en geef ik preventieve zorg. Deze afwisseling in mijn werk vind ik nog elke dag een verrijking.

## **Uitgaan van je eigen kracht**

Sleutelwoorden voor mij zijn energie, steun en zelfherstel. Ik vergelijk het lichaam vaak met een batterij die opgeladen moet worden. Ik ondersteun een positieve instelling waarbij cliënten leren de kracht en energie weer uit hun eigen lichaam te halen. Ik geef mensen die bij mij komen graag praktische tips. Letterlijk een steuntje in de rug. Want iedereen heeft wel eens iets extra's nodig.

## **Een sterke combinatie**

Soms hebben cliënten behoefte aan meer ondersteuning dan alleen ontspanningsmassage. Als gediplomeerd life coach kan ik deze begeleiding bieden. De combinatie van coach en massagetherapeut werkt voor mij heel goed. Het lichaam geeft vaak zoveel aanwijzingen. Daar waar je weerstand voelt, letterlijk en figuurlijk, daar kunnen we mee aan de slag. Op de massagetafel en in een gesprek.

Als cliënten last of pijn ervaren, benoemen ze dit vaak negatief. Die 'rotplek in mijn rug' bijvoorbeeld. Ik haal die negatieve beleving eraf. Want die pijn is niet meer dan een signaal waar je naar kunt luisteren. Vervolgens kijken we wat die plek je vertelt.

Voor mij zijn lichaam en geest onlosmakelijk met elkaar verbonden. Dat klinkt misschien als een cliché, maar in een ontspannen en fit lichaam ben je nu eenmaal ook mentaal sterker. Je kunt meer aan. En andersom geldt hetzelfde: je kunt beter ontspannen als je rust en balans in je hoofd ervaart.

## **Een goede klik!**

_'Wat heb je nodig?'_ vraag ik als cliënten bij mij komen. Daar help ik ze bij. Ik zie altijd het potentieel in mensen. Ik vind het fantastisch om er voor anderen te kunnen zijn, ze verder te kunnen helpen. Natuurlijk is elke massagetherapeut en coach anders. Of mijn behandeling of coaching voor jou werkt kun je alleen zelf ervaren. Kennismaken? Neem gerust contact op!