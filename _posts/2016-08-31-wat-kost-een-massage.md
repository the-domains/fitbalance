---
datePublished: '2016-08-31T08:59:29.326Z'
sourcePath: _posts/2016-08-31-wat-kost-een-massage.md
inFeed: true
author: []
via: {}
dateModified: '2016-08-31T08:59:28.891Z'
title: Massage
publisher:
  name: ''
description: >-
  We nemen allemaal wel eens te veel op onze schouders. Of we hebben het gevoel
  dat we voortdurend in een controlestand staan, ‘onder spanning’. Voel je
  stress, ben je moe, zit je vast? Dan kan massage veel voor je doen. Met
  massage zet ik het zelf-herstellend vermogen van het lichaam weer in werking.
  Je voelt je meer ontspannen en energieker.
starred: false
_type: Blurb

---
# Massage
![Massage](https://the-grid-user-content.s3-us-west-2.amazonaws.com/0a62d499-7fc8-415e-897f-30e579ec0bf9.jpg)

We nemen allemaal wel eens te veel op onze schouders. Of we hebben het gevoel dat we voortdurend in een controlestand staan, 'onder spanning'. Voel je stress, ben je moe, zit je vast? Dan kan massage veel voor je doen. Met massage zet ik het zelf-herstellend vermogen van het lichaam weer in werking. Je voelt je meer ontspannen en energieker.

## **Waarom massagetherapie?**

We willen vaak te veel, we willen alles goed doen, voor iedereen om ons heen. Op ons werk, thuis, ons sociale leven. De intentie waarmee je de dingen doet en reageert op wat er om je heen gebeurt, heeft veel effect op je lichaam. Je lichaam heeft een grote signaalfunctie. Je krijgt klachten, zoals pijn of andere ongemakken. Met massage leer je om je lichaam weer te voelen en ernaar te luisteren. Tijdens de massage word je je vanzelf bewust van knelpunten in je lijf. Waar komt de spanning vandaan? Als je dat wilt praten we erover en geef ik tips. Hoe kun je met stress omgaan en hoe laad jij je batterij weer op? Spanning is niet slecht, je lichaam kan veel aan. Maar je moet ook kunnen ontspannen en daar kan een massagebehandeling heel goed bij helpen.

## **Hoe werkt het?**

Voor een massage kom ik bij je thuis, met mijn eigen massagetafel. Zo ben jij gewoon in je eigen, vertrouwde omgeving. Voor de eerste massage doen we een uitgebreid intakegesprek, want een massage is een medische behandeling. Uiteraard ga ik vertrouwelijk om met alle informatie. Voor de behandeling vraag ik wat je nodig hebt en waar ik je bij kan helpen. Daar pas ik mijn behandeling op aan. Een massage aan huis duurt meestal ongeveer een uur.